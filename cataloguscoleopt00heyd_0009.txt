³22ss

Tradimus hodie in manus omnibus eis, qui coleopterologica studia
colunt amantve, catalogi coleopterorum Europae, qui novissime in lucem pro-
diit ante hos sex annos, 1. 0. anno 1877, novam editionem. Plurima fuerunt,
quae addere, ampliare, delere, denique novare oporteret: multum enim atque a
multis cum semper, tum his sex annis in illis studiis sudatum est, multa
recens detecta, plura ordinata, disposita.

Ita factum est, ut a nobis quoque, cum hunc catalogum conscri-
heremus, quaedam novarentur. Novatum est praeter caetera in familiarum
dispositione. Quae enim familiae naturali quadam cognatione inter se con-
tineri viderentur, eas in singulas quasi tribus congregavimus. Nova his
sodaliciis nomina imponere non placuit. Nomina utique abunde sunt. Linea
tamen brevis et obesior in quovis termino metam faciet.

Alterum, quod praefari oportet, est de Faunae nostrae finibus.
Atque in universum quidem hic libellus eisdem finibus se continet, quibus,
qui eum antecessit. Transcaucasicas tamen et Lenkoranenses regiones
assumptas videbis Quae provinciae, ut hodie res sehabet, separari ac dis-
jungi ab eis provinciis, quae citra sunt, vix et ne vix quidem possunt3 quando,
si quid insectorum ad hunc diem ex illis longinquis locis accepimus, confusum
plerumque et inseparatum venit atque ita, ut accuratior patriae perscriptio
deesset.

Abbreviaturis eorum vocabulorum, quae patriam significant, eisdem usi
sumuS, quibus antea. Factum tamen est 1110 11110 compendii gratia, ut univer-
salis quaedam patriae significatio pro pluribus specialibus poneretur, etiamsi,
de qua bestiola agebatur, illius zonae non omnem locum incolere videretur.
Ita leges saepe E. md, E. b., E. m. etc. Perinde compendium fecit, quod
nonnunquam continuationem locorum, quibus species aliqua reperta esset,
a tergo eorum vocabulorum poneremus, quibus illius ipsius speciei synonyma
et varietates continerentur.

Quod restat, haec volumus lector observes. Quae vocabula a capite
lineae reduximus, synonyma esse scito. Litera v, cum vocabulum aliquod
antecedit, varietatem significat, litera m monstrositatem. Si quo loco signum
>< reperies, est illa species ex eis, de quibus, rene vera Europam incolant,
ambigitur. Advenas etiam et hospites 310 significavimus, qui, cum navibus in
Europam advenissent, sedem apud nos ceperunt et quibusdam locis colliguntur.

